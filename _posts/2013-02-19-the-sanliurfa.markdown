---
layout: post
title:  Şanlıurfa Kentsel Dönüşüme Hazırlanıyor
date:   2013-02-19 16:05:55 +0300
image:  sehir2.jpg
tags:   [İnternette Biz]
---
Çevre ve Şehircilik Bakanlığı Altyapı Hizmetleri ve Kentsel Dönüşüm Genel Müdürlüğü Emlak Denetim Daire Başkanı Necmettin Aslantürk, Şanlıurfa'da belediye ile koordineli şekilde kentsel dönüşüm çalışması başlattıklarını açıkladı.

![]({{site.baseurl}}/img/hb1.png)

Şanlıurfa Valisi Celalettin Güvenç'in talebi doğrultusunda kente gelen Necmettin Aslantürk, Şanlıurfa Büyükşehir Belediye Başkanı AK Parti'li Ahmet Eşref Fakıbaba, Vali Yardımcısı Aylin Kırcı Duman, Belediye Başkan yardımcıları ile toplantı yaptı. Toplantıda, Vali Celalettin Güvenç, Şanlıurfa'da yapılması gereken kentsel dönüşüm çalışmalarına ilişkin Aslantürk'e bilgi aktardı.

Toplantının ardından konuşan Aslantürk, Şanlıurfa'ya geliş amaçlarının tüm Türkiye'de başlattıkları kentsel dönüşümü Şanlıurfa'da da başlatmak ve bu dönüşüme katkı sağlamak olduğunu ifade etti. Necmettin Aslantürk, kentte daha önce hasarlı olduğu için bir apartmanın boşaltıldığını ve burada yaşayanlara kira yardımı yapıldığını aktardı Aslantürk, "Belediye ile işbirliği içerisinde Şanlıurfa'da nasıl bir dönüşüm yapılabilir diye arkadaşlarımızla birlikte çalışmamızı yürüteceğiz. Türkiye'de daha önce Bursa İstanbul, Ankara gibi illerde başlattığımız kentsel dönüşüm çalışmasını Şanlıurfa'da da hayata geçirmeyi amaçlıyoruz ve bu doğrultuda çalışmalar yapacağız" diye konuştu.

[Habere Git](https://www.haberler.com/sanliurfa-kentsel-donusume-hazirlaniyor-4346255-haberi/)
